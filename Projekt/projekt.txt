Wyjątkowo strzelecki charakter miały zajęcia strzelców Jednostki Strzeleckiej 2021 im. Pułkownika Leopolda Lisa-Kuli w Rzeszowie Związku Strzeleckiego „Strzelec” Józefa Piłsudskiego, które odbyły się w środę, 27 listopada 2024 r.

Miały one miejsce na Strzelnicy Ligi Obrony Kraju przy ulicy Gołębiej 10 we wspomnianym mieście. Strzelcy przybyli tam, gdy już się zmierzchało. Rychło przystąpili do ćwiczeń sprawdzających celność oka i wprawność rąk w dzierżeniu broni, by bez drgnięcia oddać w kierunku tarczy prawidłowo strzał. Zdobywali i doskonalili tę umiejętność, używając długiej broni pneumatycznej. Czynili to z pasją i zaangażowaniem. Gdy zajęcia dobiegły końca, sprawdzili osiągnięte wyniki. Byli zadowoleni z przeprowadzonego szkolenia strzeleckiego. Pozwoliło ono im na zweryfikowanie umiejętności ARTIS SAGITTARI. Opiekę nad bracią strzelecką podczas rzeczowych zajęć sprawowali: starszy inspektor Związku Strzeleckiego "STRZELEC" Józefa Piłsudskiego - Barbara Gajewska oraz inspektorzy ZS "S" JP - Grzegorz Gajewski i Paweł Rejman.